##Ankieta ewaluacyjna - II semestr

### Wstęp
W ankiecie ewaluacyjnej wzięło udział **17 studentów**. Ankieta przeprowadzona była przy pomocy dostępnego publicznie formularza Google Forms, do którego linki przesłane zostały studentom II roku. Uczestnikom zagwarantowana została anonimowość. 

### Narzędzie badawcze
Ankieta składała się z trzech części. Pierwsza część zawierała pytania zbierające podstawowe informacje o studencie i jego trybie studiowania. 
W drugiej cześci ankiety studenci pytani byli o kwestię organizacji studiów.
Trzecia cześć poświęcona była ocenie oferowanych przez kognitywistykę zajęć. Studenci oceniali zarówno zajęcia obligatoryjne, jak również zajęcia należące do modułu specjalizacyjnego. 
W przypadku oceny zajęć obligatoryjnych studenci proszeni byli tylko o ogólną ocenę zajęć. Zajęcia z modułu specjalizacyjnego oceniane były przez studentów dokładniej. Oprócz ogólnej oceny zajęć proszeni byli również o określenie liczby odwołanych i nieodrobionych zajęć, ocenę sposobu prowadzenia zajęć, wymagań prowadzących wobec studentów, o sugestie dotyczace zajęć oraz o to, czy zajęcia spełniły oczekiwania. Takie rozwinięcie formularza w przypadku zajęć z modułu specjalizacyjnego podyktowane było koniecznością **stałej ewaluacji, poprawiania oraz uzupełniania oferty modułów specjalizacyjnych oferowanych studentom w ramach studiów kognitywistyka**.

#### Podstawowe informacje
Dla 78% studentów **(11/17) kognitywistyka jest jedynym kierunkiem** studiów. Dwoje studentów kognitywistyke **(2/17) studiuje w ramach MISH**, jeden student  **(1/17) studiuje równolegle na innej uczelni (SGH)**. Oprócz kognitywistyki studenci studiują filozofię - po polsku i po angielsku w ramach *Philosophy of Being,Cognition and Value*.

Spytaliśmy studentów także o to, jak udaje im się godzić dwa kierunki. Studentce studiującej równolegle w Szkole Głównej Handlowej udaje się osiągnąć to dzięki temu, że na SGH zrealizowała już większość przedmiotów oraz pomogło jej doświadczenie w studiowaniu. Pozostałe dwie osoby również nie miały w tym roku akademickim problemów, chociaż jedna z nich wyraziła zaniepokojenie, że w przyszłym roku nie uda się jej skoordynować planów zajeć. 

#### Organizacja
Pierwszym pytaniem, jakie zadaliśmy w części dotyczącej organizacji było pytanie o ocenę planu zajęć. 43% studentów **(6/14) zaznaczyła odpowiedź "Wszystko OK"**. 50% studentów **(7/14) uważa jednak, że w planie zajęć jest za dużo "okienek"**. **Jedna osoba** zaznaczyła odpowiedź "Inne".

Mimo pozytywnej generalnej oceny planu na pytanie **co powinno zostać zmienione** studenci udzielali różnorodnych odpowiedzi. Postulaty studentów to:

* skonsolidowanie zajęć odbywających się na Wydziale Psychologii tak, jak ma to miejsce z zajęciami na MiMie
* wcześniejsza pora rozpoczęcia zajęć
* wprowadzenie wykładu pomiędzy ćwiczeniami różnych grup zamiast przed nimi 
* synchronizacja planu Kognitywistyki z planem filozofii ze względu na studentów MISH łączacych te dwa kierunku

Kolejne pytanie dotyczyło kwesti **doboru przedmiotów w tym roku akademickim**. Studenci wypowiadali się o doborze pozytywnie, poruszyli jednak w swoich uwagach następujące kwestie:

* 
